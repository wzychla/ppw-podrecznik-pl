\section{C\# - podstawowe elementy języka}

Język C\# jest językiem obiektowym. Z wcześniejszych języków najbardziej przypomina Javę, jednak
kilka istotnych ułomności Javy\footnote{Najbardziej jaskrawy przykład to brak w Javie typu funkcyjnego, 
umożliwiającego przekazywanie
funkcji do innych funkcji jako argumentów oraz zwracanie funkcji z funkcji jako wartości. Brak takiego mechanizmu
w zasadzie przez wiele lat wykluczał elementy programowania funkcyjnego. W Java 8 wprowadzono mechanizm, który
podczas kompilacji rozwija tzw. {\em lambda wyrażenia} (czyli skrócone postaci funkcji anonimowych) do 
klas z jedną metodą, implementujących pewien ustalony interfejs. Choć w ten sposób syntaktycznie możliwe jest przekanie
funkcji do funkcji jako argument, w rzeczywistości do funkcji nie trafia bezpośrednio funkcja, ale właśnie
obiekt automatycznie utworzonej klasy implementującej ten konkretny interfejs.} 
zostało w C\# skorygowanych, czyniąc C\# jeszcze przyjemniejszym w zastosowaniu.

Autorzy projektu języka wyraźnie i często podkreślają, że wybranie takiej a nie innej składni 
podstawowych konstrukcji języka oznacza nie tylko dużą łatwość pracy dla programistów znających 
wcześniej Javę czy C++, ale oznacza również możliwość łatwej konwersji już istniejącego 
kodu.

Jak już wcześniej powiedziano, kompilator C\# jest częścią środowiska uruchomieniowego .NET Framework. 
Początkowo do tworzenia i uruchamiania programów nadawał się każdy system Windows, od Windows 98. Również
niektóre darmowe środowiska developerskie można było uruchomić na Windows 98 i wyższych. 

Aktualnie, dla najnowszych wersji środowiska .NET Framework wymagany jest co najmniej Windows 7 i niewykluczone
że po zakończeniu wsparcia dla Windows 7 i Windows 8, w przyszłości wspierane będą wyższe wersje systemu.

Kompilator C\# tworzy kod wynikowy w języku pośrednim, zwanym IL i umieszcza go
w {em module binarnym}. Moduł może być aplikacją konsolową lub okienkową (pliki {\em *.exe}) lub
biblioteką klas (pliki {\em *.dll}). .NET Framework traktuje każdy moduł w sposób jednakowy - podczas
uruchamiania kodu zawartego w module, uruchamiany jest kompilator JIT ({\em Just-In-Time}), który 
tworzy kod natywny systemu operacyjnego, po czym uruchamia ten kod jak zwykłą aplikację w systemie
operacyjnym. Dzięki temu prędkość działania aplikacji C\#-owej w systemie jest porównywalna
z prędkością aplikacji napisanej w C++. 

\begin{table}[ht]
	\begin{center}

	\framebox[7cm]{Kod źródłowy w Javie}  \\ $\downarrow$ \\
	 \mbox{Kompilacja}                                  \\ $\downarrow$ \\
	\framebox[7cm]{Kod pośredni ({\em Java Bytecode})}  \\ $\downarrow$ \\
	 \mbox{Interpretacja kodu przez maszynę wirtualną Javy} \\ 
         \mbox{}                                                         \\
         \mbox{}                                                         \\
	\framebox[7cm]{Kod źródłowy w C\#}  \\ $\downarrow$ \\
	 \mbox{Kompilacja}                                  \\ $\downarrow$ \\
	\framebox[7cm]{Kod pośredni ({\em IL})}  \\ $\downarrow$ \\
	 \mbox{Kompilacja JIT} \\ $\downarrow$ \\
	 \mbox{Uruchamianie kodu natywnego} 

	\end{center}
\caption{Schematy uruchamiania kodów Javy i C\# w systemie operacyjnym} 
\label{tab:RuntimeLangs}
\end{table}

\subsection{Pierwszy program}

Zgodnie z tradycją rozpocznijmy od najprostszego programu C\#-owego i przeanalizujmy elementy jego kodu.

\begin{scriptsize}
\begin{verbatim}
/* Wiktor Zychla, 2003 */
using System;

namespace Example
{
  public class CMain
  {
    public static void Main()
    {
      Console.WriteLine( "Pierwszy program w C#" );
    }
  }
}
\end{verbatim}
\end{scriptsize}

Kompilator przywołany z linii poleceń przedstawia się i kompiluje program. 
Kod wynikowy powyższego programu zajmuje 3072 bajty. 

\begin{scriptsize}
\begin{verbatim}
C:\Examples>csc.exe example.cs
Microsoft (R) Visual C# .NET Compiler version 7.00.9466
for Microsoft (R) .NET Framework version 1.0.3705
Copyright (C) Microsoft Corporation 2001. All rights reserved.

\end{verbatim}
\end{scriptsize}

Tak jak w przypadku każdego języka obiektowego, również kod programu C\#-owego składa się z klas.
Podobnie jak w Javie jedna z klas musi zawierać publiczną statyczną metodę {\em Main}, od której
rozpoczyna się wykonanie programu. Możliwe jest zdefiniowanie metody {\em Main} w więcej
niż jednej klasie, jednak wtedy należy explicite podać kompilatorowi nazwę klasy zawierającej 
tę metodę Main, która ma zostać uwzględniona jako główna metoda aplikacji.
\label{main_wielerazy}

\begin{scriptsize}
\begin{verbatim}
C:\Examples>csc.exe example.cs /main:Example.CMain
Microsoft (R) Visual C# .NET Compiler version 7.00.9466
for Microsoft (R) .NET Framework version 1.0.3705
Copyright (C) Microsoft Corporation 2001. All rights reserved.

\end{verbatim}
\end{scriptsize}

Programista ma do dyspozycji kilkanaście typów prostych wspólnych dla wszystkich aplikacji 
platformy .NET. Deklarując zmienne można używać pełnej nazwy typu lub skrótu jego nazwy

\begin{center}
$$\begin{array}{lll}
\mbox{Nazwa typu} & \mbox{Skrót nazwy} & \mbox{Opis} \\
\hline \\
\mbox{System.Object}  & \mbox{object} & \mbox{Klasa bazowa dla wszystkich typów} \\
\mbox{System.String}  & \mbox{string} & \mbox{Napis} \\ 
\mbox{System.Sbyte}   & \mbox{sbyte}  & \mbox{8-bitowa liczba całkowita ze znakiem}  \\
\mbox{System.Byte}    & \mbox{byte}   & \mbox{8-bitowa liczba całkowita bez znaku}   \\
\mbox{System.Int16}   & \mbox{short}  & \mbox{16-bitowa liczba całkowita ze znakiem} \\
\mbox{System.UInt16}  & \mbox{ushort} & \mbox{16-bitowa liczba całkowita bez znaku} \\
\mbox{System.Int32}   & \mbox{int}    & \mbox{32-bitowa liczba całkowita ze znakiem} \\
\mbox{System.UInt32}  & \mbox{uint}   & \mbox{32-bitowa liczba całkowita bez znaku} \\
\mbox{System.Int64}   & \mbox{long}   & \mbox{64-bitowa liczba całkowita ze znakiem} \\
\mbox{System.UInt64}  & \mbox{ulong}  & \mbox{64-bitowa liczba całkowita bez znaku} \\
\mbox{System.Char}    & \mbox{char}   & \mbox{16-bitowy znak Unicode} \\
\mbox{System.Single}  & \mbox{float}  & \mbox{32-bitowa liczba zmiennoprzecinkowa} \\ 
\mbox{System.Double}  & \mbox{double} & \mbox{64-bitowa liczba zmiennoprzecinkowa} \\ 
\mbox{System.Boolean} & \mbox{bool}   & \mbox{wartość logiczna (true/false)} \\
\mbox{System.Decimal} & \mbox{decimal} & \mbox{128-bitowa wartość numeryczna}
\end{array}$$
\end{center}

Oprócz typów prostych biblioteka standardowa zawiera setki typów złożonych. Poznanie 
tych bardziej użytecznych jest jednym z zadań jakie czeka programistę chcącego nauczyć się
biegle programować aplikacje na platformie .NET.
