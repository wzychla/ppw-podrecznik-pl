\section{Aplikacje okienkowe}

Jak widzieliśmy w poprzednich rozdziałach, programowanie Windows nie polega wyłącznie na tworzeniu okien,
jednak z pewnością to właśnie temu zagadnieniu programista poświęca zwykle sporo czasu. 
Od dobrej biblioteki wspierającej tworzenie okien i własnych komponentów należałoby oczekiwać prostoty
i spójności. Z perspektywy historycznej można powiedzieć, że Win32Api jest interfejsem spójnym jednak dość
żmudnym. W kolejnych latach powstawały więc kolejne wyspecjalizowane bibilioteki, 
wspierające tworzenie aplikacji okienkowych. Dużą populaność zdobył sobie również Visual Basic, 
w którym projektowanie interfejsu użytkownika było wyjątkowo proste, jednak interfejs programowania
był bardzo niespójny - często podobne czynności w różnych kontekstach realizowane były za pomocą
zupełnie różnych mechanizmów\footnote{Visual Basic z czasów przed VB.NET jest również dość słaby jako
język programowania, ponieważ ma ubogi i nieprzemyślany model obiektowy.}. 

Biblioteka {\bf System.Windows.Forms}, która umożliwia tworzenie aplikacji okienkowych w świecie .NET
jest zarówno prosta jak i spójna. Nie sprawi kłopotu ani nowicjuszowi, który chciałby nauczyć się 
tworzyć okna jak najszybciej, ani profesjonaliście, który znając ułomności innych interfejsów szybko
nauczy się korzystać z zaawansowanych mechanizmów biblioteki {\em System.Windows.Forms}. Tworzenie
interfejsu użytkownika jest równie proste jak w "starym" Visual Basicu, zaś kontrola, jaką programista
ma nad oprogramowywanym interfejsem, dorównuje tej, jaką daje Win32Api.

{\bf System.Windows.Forms}, jako interfejs w pełni obiektowy, najbardziej przypomina biblioteki
okienkowe Javy. Dla programisty najważniejsze jest to, że cały opis komponentu (okna, kontrolki) jest
częścią kodu, dzięki czemu kod nie jest w żaden sposób związany z jakimś środowiskiem developerskim.
Przy odrobinie wprawy można z powodzeniem pisać programy okienkowe używając dowolnego edytora tekstu,
nawet zwykłego Notatnika.

Interfejs obiekty oznacza również, że funkcjonalność każdego komponentu można bardzo łatwo rozszerzyć
tworząc w razie potrzeby klasę potomną dziedziczącą z niego. Programista może również w łatwy sposób
tworzyć własne komponenty wizualne (kontrolki), do których może zaprojektować własne zdarzenia. 

\input{winforms1}
\input{winforms2}
\input{winforms3}
\input{winforms4}
\input{winforms5}
\input{winforms6}